В роботі проводитися аналіз задачі використання сучасних програмних засобів для підтримки роботи з просторовими даними. Аналізуються можливості мови програмування Python для роботи з цими просторовими даними.
Базуючись на особливостях цієї мови програмування та вже існуючих програмних засобах роботи з просторовими даними ArcGIS та ArcPy проаналізовані її можливості в цій галузі

Ключові слова: Python, ArcGIS, ArcPy, програмування, просторові, дані, аналіз, модель


Вступ

Матеріальні об’єкти мають ряд властивостей, однією з яких є просторове розміщення цих об’єктів. Просторову прив’язку використовують в різних галузях діяльності людини для їх структурування, контролю та попередження можливих наслідків подібної діяльності. Одним з найсуттєвіших об’єктів, який зав’язаний на просторову прив’язку є земля та прив’язані до неї нерухомі об’єкти. З цього приводу розробляються спеціалізовані програмні засоби, серед яких світовим лідером є ArcGis.

ArcGIS представляє собою програмний продукт, який дозволяє проводити збір, зберігання, аналіз та візуалізацію просторових даних. ArcGIS дозволяє обробляти географічну інформацію для використання будь-якими користувачами, які мають доступ до цих даних. Система доступна в будь-якій точці простору, де можливе використання веб-браузерів, мобільних пристроїв у вигляді смартфонів, а також настільних комп'ютерів.

В ArcGIS використовуються спеціальні модулі для обробки геоданних. Одним з цих модулів є інтерпретатор Python, в якому представлений пакет даних ArcPy, метою якого є створення основи для успішного і продуктивного виконання аналізу географічних даних, конвертації даних, управління даними і автоматизації карти в Python.

За допомогою використання мови програмування Python та пакету ArcPy можливо проводити додаткові операції з просторовими даними, а також створювати автономні карти за рахунок вже існуючих баз даних в ArcGIS. Це розширює можливості ГІС-спеціалістів та програмістів для роботи з просторовими даними.

Літературний огляд

У роботах [1, 2] представлений аналіз та подання сучасних аспектів використання принципів мови програмування Python в вищих навчальних закладах України.

У роботах [3, 4] представлений аналіз використання мови програмування Python, а також засвоєння практичних аспектів побудови базових алгоритмів та програм різного рівня складності для професіонального застосування, які вже підтверджені часом.

У роботах [5, 6] представлений розгляд основних можливостей пакету ArcPy та особливостей використання мови програмування Python для роботи з просторовими даними в ArcGIS.

У роботі [7] представлений аналіз програмного продукту ArcGIS компанії ESRI та його основні можливості. У роботі [8] наведені характеристики функції Describe із пакету ArcPy. У роботі [9] наведені характеристики функції UpdateCursor із пакету ArcPy.

У роботі [10] наведені характеристики функції ListLayrs із пакету ArcPy. Так, отримані з аналізу світової та вітчизняної літератури данні свідчать про те, що існує незначна кількість робіт присвячених використанню мови програмування Python для роботи з просторовими даними, тому виникає необхідність реалізації ряду досліджень в цій сфері, наприклад, можливостей використання сучасних програмних пакетів та визначення можливостей їх вдосконалення.

Мета та задачі дослідження

Метою дослідження є отримання даних про можливості обробки просторових даних за рахунок використання мови програмування Python. Для досягнення мети дослідження були поставлені такі завдання:

1. Аналіз мови програмування Python.
2. Аналіз модуля ArcPy.
3. Загальний аналіз можливостей використання мови програмування Python в ArcGIS для роботи з просторовими даними.

Використання Python для роботі з просторовими даними в ArcGIS
Аналіз мови програмування Python

Мова програмування Python – це повноцінна (універсальна) мова програмування, яка підтримує об’єктно-орієнтоване програмування. Особливості мови програмування Python є те, що вона представляє собою інтерпретовану мову програмування: вихідний код частинами перетворюється в машинний у процесі його читання інтерпретатором [1].

Дизайн мови Python побудований навколо об'єктно-орієнтованої моделі програмування. Реалізація об’єкта-орієнтованого програмування в Python є елегантною, потужною та добре продуманою, але разом з тим, достатньо специфічною в порівнянні з іншими об'єктно-орієнтованими мовами [3].

Python, як об'єктно-орієнтована мова програмування підтримує інкапсуляцію, а також має повну підтримку в поліморфізму і успадкування, але з іншого боку, відсутні «додаткові» функції, які зазвичай доступні в багатьох основних потоках об'єктно-орієнтованих мов, на відміну від Python. Ця мова найбільш ефективна для навчання об'єктно-орієнтованому стилю програмування [4].

Так, при роботі з просторовими даними мова програмування Python в пакеті ArcGIS, як досить ефективний та зручний допоміжний елемент, використовується для маніпуляцій з існуючими базами геоданих та створених на їх основі електронних карт.

Аналіз модуля ArcPy

Компанія ESRI вибрала Python в якості однієї з основних розробок, так як він дозволяє без особливих зусиль виконувати більшість задач користувачів шляхом написання відповідних скриптів.

Використання бібліотеки ГІС-функцій ArcPy, з'явилася в ArcGIS 10, що значно покращує написання скриптів для звичайних ГІС-спеціалістів. Python широко використовується розробниками програмних засобів, має багато додаткових бібліотек, що розши- рюють його функціональність [5].

Завдання географічної обробки, як правило, забирають багато часу і повторюються, і часто повинні виконуватися на періодичній основі. Пакет ArcPy для ArcGIS надає набір інструментів і середовищ виконання, які можна використовувати для перетворення даних у значущі результати. Використовуючи сценарії, ви можете автоматизувати свої завдання географічної обробки та запланувати їх виконання, коли це найбільш зручно для вашої організації [6].

Вивчення Python з використанням пакету ArcPy допомагає виконувати завдання автоматизації обробки та аналізу даних з більшою гнучкістю та ефективністю та з урахуванням специфічних потреб, які стосуються роботи, що виконується.


Загальний аналіз можливостей використання мови програмування Python в ArcGIS для роботи з просторовими даними

В програмному засобі ArcGIS фірми ESRI [7], починаючи з версії ArcGIS 10.0, можливо використовувати мову програмування Python, інтерпретатор якої при роботі з просторовими даними в ArcMap має вигляд діалогового вікна (рис. 1). В цьому вікні і проводять маніпуляції з годними користуючись скрипотами, що написані на мові Python.



При роботі в цьому діалоговому вікні, зліва прописується сам код скрипта, а з права відображується підказка. Наприклад, при звернені до функції Describe [8] виводиться підказка до неї (рис. 2).



Для того, щоб оптимізувати роботу з функціями пакету ArcPy в ArcGis існує справка, в якій описуються кожна з функцій та об’єкти, з якими вона може працювати (рис. 3, 4).





Перш за все при використанні Python в ArcMap можливо проводити роботу з шейпфайлами. Це атрибутивна інформація, яку можливо вивести в інтерпретаторі та змінити. Можливо виводити елементарну інформацію таблиці атрибутів шейпфайлу (рис. 5, 6).





Використовуючи логічні операції та синтаксис Python [2] можливо працювати з множиною елементів таблиці атрибутів, наприклад, цикл for (рис. 6, 7).



Крім того, що існує можливість виводити інформацію про шейпфайл, її також можливо змінювати, наприклад за допомогою функції UpdateCursor [9] (рис. 8, 9).






Крім роботи з атрибутивною інформацією інтерпретатор Python в ArcMap дозволяє проводити операції з самими електронними картами. Наприклад, звернувшись до функції ListLayrs [10] та властивості transparency можливо змінити прозорість шару карти (рис. 10).



Ще одна можливість Python в ArcGis – це робота з надстройками, що дозволяє створювати додаткові інструменти для роботи з просторовою інформацією та розширює можливості ГІС-спеціалістів.


Результати досліджень та їх обговорення

В результаті проведеного дослідженні проаналізовано загальні особливості мови програмування Python. Були виявлені її особливості та визначені напрямки використання цієї об’єктно-орієнтованої мови програмування для роботи з просторовими даними.

Розкриті основні можливості програмування, з використанням Python, для цілей обробки геопросторових даних. Для цього був використаний пакету ArcPy, що представляє собою елемент геоінформаційної системи ArcGis.

Практичним результатом дослідження є представлення можливості роботи з просторовими даними через інтерпретатор Python в таблицях атрибутів, а також, можливість роботи з електронними картами, використовуючи для цього, як приклад, функції з пакету ArcPy: Describe, UpdateCursor, ListLayrs.

Загалом, отримані результати концептуально характеризують можливості використання Python для роботи з геопросторовими даними.


Висновки

В статті проводитися аналіз можливості використання сучасних програмних засобів для підтримки роботи з просторовими даними.

1. Був проведений загальний аналіз особливостей мови програмування Python. Це дало можливість охарактеризувати її в межах поставленої мети. Тому, Python є мовою програмування, яку доцільно використовувати для підтримки в обробці геопросторових даних.
2. Проаналізовані функції вбудовані в пакет ArcPy та їх практичне застосування. Це виявило практичну цінність використання Python для обробки просторових даних. З цього випливає, що ArcPy має всі необхідні інструменти для реалізації роботи з просторовими даними на базі Python.
3. Концептуально представлені можливості використання Python в ArcGIS для роботи з просторовими даними, що дало базис для загального представлення можливостей цієї мови програмування саме в системі ArcGIS.

Тому, використання Python для обробки просторових даних в межах ГІС систем є перспективним напрямком.

